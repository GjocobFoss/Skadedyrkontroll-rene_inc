# Rapport – innlevering 1
* **Team:** *Skadedyrkontrollørene_inc* (Gruppe 1): 
    * *Jonathan Christensen*
    * *Axel Lundeby*
    * *Theodor Nissen-Meyer*
    * *Jacob Foss*

# Spillkonsept: Skadedyrkontrollørene

## **Oppgave A2: Konsept**
### Spillmekanikker:

Vi har basert *Skadedyrkontrollørene* etter [BloonsTD](https://no.wikipedia.org/wiki/Bloons_Tower_Defense) 

  
**Forsvarere som kan plasseres:**  
  - Spilleren kan plassere ut forskjellige typer katter langs rottenes rute for å forsvare byen. Hver kattetype har unike evner, som prosjektilangrep, nærkamp, eller spesialeffekter som å fryse eller bremse ned fiender.

**Todimensjonal byverden:**
  - Horisontale og vertikale flater som utgjør rottenes faste rute gjennom byen. 
  - Katter kan plasseres strategisk rundt rottenes sti.

**Fiender som beveger seg langs en fast rute:** 
  - Rottene invaderer byen langs en forhåndsbestemt rute, og spilleren må bruke katter for å stoppe dem.

**Poengsamling:** 
  - Spilleren tjener poeng ved å eliminere rotter og kan bruke poengene til å kjøpe eller oppgradere forsvarere.

**Utfordringer i spillet:** 
  - Spillet øker i vanskelighetsgrad ved å introdusere raskere, sterkere, og spesielle rotter som krever strategiske beslutninger for å bekjempe.

**Byen bygget opp av blokker:** 
  - Spillverdenen er delt inn i et rutenett hvor hver blokk kan inneholde en forsvarer eller fungerer som en del av rottenes rute. 

**Forsvarere kan oppgraderes:** 
  - Med poengene tjent, kan spilleren oppgradere sine forsvarere for å øke deres effektivitet mot de stadig tøffere bølgene av rotter.

### Spillets Mål

Målet med spillet er å beskytte byen mot invasjon av rotter ved å strategisk plassere og oppgradere katter langs invasjonsrutene. Spilleren må balansere bruk av ressurser for å  håndtere de forskjellige truslene rottene utgjør.



## **Oppgave A3: Velg og tilpass en prosess for teamet**
<br>

### MVP Funksjoner

**1. Basis Spillområde**
- En sti hvor rotter kan bevege seg, beveger seg fra starten av stien til slutten av stien.
- Enkel bakgrunnsgrafikk der katter kan bli plassert.

**2. Katt- og Rotte-Enheter**
- **Katt-Enheter:** Minst to typer katter som kan oppgraderes (f.eks., Korthårs katt som angriper rotter direkte, Langhårs katt som setter opp hinder).
- **Rotte-Enheter:** Minst én type rotte som følger stien til mål.

**3. Enkel Spillopplevelse**
- Start, Speedup, Pause, og Restart funksjoner.
- Opptjene penger per rotte som blir drept, skal være mulig å kjøre flere forsvarsbrikker/katter.
- Livstelling som viser spillerens gjenværende liv.
- Forskjellige lyder vil bli spilt når man setter ut en katt, en katt skyter et prosjektil eller en en rotte dør. 

**4. Grunnleggende Brukergrensesnitt (UI)**
- Enkel meny for å starte spillet.
- Skjermvisninger for score og spillerliv.
- Kjøpsmeny for å kjøpe flere katter.

### **5. Brukerhistorier i prioritert rekkefølge**
1. Som en spiller, ønsker jeg å kunne se en sti hvor rotter kan bevege seg fra start til slutt, slik at jeg vet hvor jeg skal plassere mine katter for å forsvare området.

2. Som en spiller, ønsker jeg å kunne plassere katter langs stien, slik at jeg kan stoppe rotter fra å nå slutten av stien.

3. Som en spiller, ønsker jeg å velge mellom minst to typer katter (for eksempel, en som angriper rotter direkte og en annen som setter opp hinder), slik at jeg kan anvende ulike strategier.

4. Som en spiller, ønsker jeg å se rotter bevege seg langs stien mot målet, slik at jeg kan planlegge hvor jeg skal plassere mine forsvarsbrikker.

5. Som en spiller, ønsker jeg å kunne starte, akselerere, pause, og restarte spillet, slik at jeg har full kontroll over spillopplevelsen.

6. Som en spiller, ønsker jeg å tjene penger for hver rotte jeg dreper, slik at jeg kan kjøpe flere forsvarsbrikker/katter for å forbedre mitt forsvar.